# Viikkoraportti 6

Tällä viikolla muokkasin ohjelman koodia jakamalla sen moduuleihin ja kirjoitin kaikille ohjelman funktiolle jonkinlaiset testit. Kaikki testit eivät vielä käytä riittävän isoja lukuja. 

Miller-Rabin algoritmille olen löytänyt vain muutaman sopivan kokoisen Mersennen alkuluvun testattavaksi. Olen yrittänyt löytää jonkin pituista listaa suunnilleen 100-200 numeroa pitkistä alkuluvuista, jota voisin käytää testaamisessa, mutta en ole sellaista vielä löytänyt. Toinen vaihtoehto on tehdä pieni lista lukuja ja ensin kokeilla niitä netistä löytyvillä työkaluilla ja sitten verrata tuloksia omaan algoritmiin.

Tein myös kolme testiä, jotka testaavat tekstin salaamista ja salauksen purkamista eri pituisilla syötteillä. Huomasin myös, että olen käyttänyt noin kaksi kertaa liian pitkiä salausavaimia. Nyt ohjelma käyttää vain 1024 bittisiä salausavaimia.

Seuraavaksi aion tehdä kattavampia testejä. Lisäksi dokumenttien teko pitäisi aloittaa. Haluaisin tehdä myös ohjelman käyttöliittymästä järkevämmän vertaisarviointia varten.

Käytin aikaa tällä viikolla 23 tuntia.
